Gruppo Plancton, Bassano, Agosto 1994




Proibito fumare

Installazione, olio su tela con illuminazione da dia-proiettore. Oscar Gemma De Julio.

La sublime arte di rivoltare la frittata.




Lago sotterraneo 

Installazione, Mauro Annunziato.

C'è un lago dentro di me o fuori di me, dove fantasia e memoria si fondono, passato e presente. E un grande boato.
Dedicato ai cittadini di Bassano.



Kaos

Proiezione di diapositive. Durata 25 min. 
Mauro Annunziato.

La proiezione si articola su quattro movimenti: 
Ordine ed Armonia
Rottura e Caos  
Creazione
Nascita della nuova forma

Il tè nel deserto

Installazione, olio su tela con illuminazione da dia-proiettore. Oscar Gemma De Julio.


Il Branco

Paesaggio sonoro, durata 25 min. Piero Pierucci.

Non ci sono parole che possano spiegare logicamente quello che ancora non esiste e che forse esisterà domani. E' possibile però rielaborare le parole e i suoni di oggi per assaporare cio che è ancora implicito. 

La composizione si articola sui seguenti brani:

1) Voces azules                           5) Congiuntivo
2) Il branco                                  6) Buscando melodia
3) Cueva uno                               7) oter ceD
4) inoc sul reB                              8) Cueva tre



Il gruppo Plancton


Il gruppo "PLANCTON" (Gemma De Julio, Annunziato, Pierucci) sviluppa progetti basati sulla fusione di approcci espressivi di diversa natura. I temi di ricerca si svolgono attraverso una interazione tra i vari artisti i cui progetti si intersecano e si influenzano al fine di stimolare lo sviluppo di nuovi linguaggi espressivi basati su principi multimediali. La contemporaneità di stimoli caratteristica della multimedialità è molto di più che la semplice somma degli stimoli stessi e dà la possibilità di  sperimentare nuove forme di comunicazione e di linguaggio.

Il tema personale di Oscar Gemma De Julio è fondato sul transnomadismo: un viaggio continuo attraverso paesi ed espressioni differenti che trova il suo stimolo principale nel rifiuto della frontiera culturale in ogni sua manifestazione. L' ironia è la sua dimensione espressiva naturale; una ironia che mira a tagliare a metà il mito per liberarsene e ritrovare una capacità espressiva diretta e frontale.

Il caos deterministico ed il suo potenziale creativo-evocativo è il perno delle ricerche di Mauro Annunziato. Utilizzando il computer come l' estrema propaggine della fantasia lo spinge alla ricerca della rottura improvvisa e della nuova forma che emerge dal caos. Il concetto di inseparabilità tra ordine e caos su cui molte culture si sono confrontate, la evocazione di principi naturali e di contrapposizioni sociali, la nuova fisica, sono il materiale di base da cui partono i suoi viaggi esplorativi. 

La liberazione dagli schemi musicali classici apre la strada ad una nuova "espressività acustica". Ancora una volta il computer viene utilizzato da Piero Pierucci come strumento intermedio di generazione caotica ed intervento su rumori, suoni e su voci umane. Proprio la voce, con le sue armonie ed impliciti tonali, è "l' oggetto acustico" su cui è massima la nostra sensibilità percettiva. E' su questo terreno ricco e fertile che si sperimenta la costruzione di un nuovo linguaggio per la comunicazione sonora.
 
Nell' intervento di Bassano un filo comune lega le opere presentate, una forma pensiero che unisce i temi personali del caos e del transnomadismo, della visione e della emozione acustica e si fonde nel "branco".  Un gruppo di esseri che si identificano come tali e sfidano con nuovi linguaggi e proposte un ordine con frontiere troppo strette per non essere cambiate.
